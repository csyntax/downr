---
title: Възходът на Node.js
slug: nodejs-today
date: 25-09-2015
categories: JavaScript
---

![Node.js today](media/header.jpg)

Въпреки че минаха много години от както Node.js се появи на бял свят през 2009 година,
той продължава да печели симпатии като платформа за разработване на приложения,
позволявайки на разработчиците да използват JavaScript не само в браузъра, но и за самия сървър.

[Раян Дал](https://en.wikipedia.org/wiki/Ryan_Dahl) е създателят на Node.js или съкратено Node.
Тази разработка печели положителна оценка от *Microsoft*, *Google*, *Yahoo*, *IBM* и други компании.
Платформата е базирана на JavaScript engine на [V8](https://developers.google.com/v8) който е създаден от Google и включва множество функционалности.

Доста програмисти не са изненадани от факта че JavaScript се е насочил и към сървърно програмиране.
Въпреки че Node.js печели доста положителни оценки винаги ще има и противници на неговата идея.
Един от тях е Тед Дзуба, технически сътрудник в eBay, който в своя блог е обяснил защо смята така.
Като заключение, неговото мнение е че сървърната част не трябва да бъде писана на JavaScript и че Nodе.js се противопоставя на Unix.

Едно от големите предимства на Node.js e че можем да включваме модули който са писани на C++.
С желанието на програмистите да използват JavaScript не само за браузърите, 
популярността на Node.js расте все по-вече.
Въпреки че е все още доста млада платформа, с подкрепата на големите играчи сред компаниите,
Node.js се нарежда сред сериозните лидери в уеб разработката като ASP.NET, Java, Python и други.